---
layout: post
title: "Spotkanie #11 [2015-03-27]"
description: "Toruń JUG - Spotkanie #11 [2015-03-27]"
date: 2015-03-13 17:14:45 +0100
comments: true
categories: Spotkania
---
**To już rok od kiedy co miesiąc spotykamy się w&nbsp;Toruniu i&nbsp;rozmawiamy o&nbsp;tym co nas interesuje w&nbsp;świecie JVM! :)**

Jedenaste spotkanie toruńskiej grupy użytkowników języka Java odbędzie się **wyjątkowo w&nbsp;piątek, 27 marca 2015 roku w&nbsp;godzinach 18:00-20:00 w&nbsp;sali S9 na Wydziale Matematyki i&nbsp;Informatyki UMK** (<a href="https://www.google.pl/maps/place/Fryderyka+Chopina+12%2F18,+Toruń/" target="_blank"><span class="glyphicon glyphicon-map-marker"></span>ul. Chopina 12/18</a>).

Wstęp na spotkanie jest wolny. Rejestracja jest obowiązkowa i&nbsp;odbywa się przez portal <a href="http://www.meetup.com/Torun-JUG/events/221109474/" target="_blank">Meetup</a>. Wśród osób zarejestrowanych na to wydarzenie zostaną rozlosowane atrakcyjne upominki w&nbsp;postaci licencji oprogramowania oraz książek (tym razem **nie tylko** elektronicznych!).

Zapraszamy również na stronę wydarzenia na portalu <a href="https://www.facebook.com/events/949322135078173/" target="_blank">Facebook</a>.

Spotkanie to będzie inne niż wszystkie dotychczasowe - gościć będziemy jednego prelegenta, który przyjedzie do nas specjalnie z&nbsp;Krakowa, i&nbsp;który swoją prezentacją otworzy nowy rok toruńskiego JUGa. Wcześniej jednak kapituła Toruń JUG przedstawi krótkie podsumowanie ostatnich dwunastu miesięcy i&nbsp;podzieli się pomysłami na kolejny rok. Liczymy również na Wasz udział! Do realizacji większości pomysłów będziemy potrzebować Waszego wsparcia, więc przygotujcie się na to, że kończy się era "tylko siedzenia" :)

Po spotkaniu tradycyjnie zapraszamy na afterparty do Krajina Piva. Oprócz standardowego networkingu czekać będzie na Was mała **niespodzianka**, ale o&nbsp;tym przekonacie się na miejscu :) Zarezerwujcie sobie ten piątkowy wieczór już dziś.

**Uwaga!** Jeśli ktoś nie ma możliwości dotarcia na afterparty, a&nbsp;mimo wszytko chciałby porozmawiać ze znajomymi, prelegentami lub liderami grupy, to zachęcamy do przybycia na Wydział trochę wcześniej. Sala będzie otwarta **dla wszystkich od godziny 17:30**.

Serdecznie zapraszamy! <!-- more -->

### Czterej jeźdźcy apokalipsy, gdy Armagedon w JVM nadchodzi
JVM towarzyszy mi w&nbsp;projektach od prawie 15 lat. Łączą nas dobre chwile i&nbsp;złe wspomnienia, którymi będę się chciał z&nbsp;Wami podzielić. Opowiem o&nbsp;4 jeźdźcach apokalipsy którzy zamieszkują maszynę wirtualną i&nbsp;od czasu do czas dają znać o&nbsp;swojej obecności. Podstępnie zakradają się do zakamarków waszego systemu operacyjnego, procesorów i&nbsp;obszarów pamięci RAM, powodując że wasza aplikacja na produkcji zachowuje się jak wygłodniałe, acz powolne zombie.

Kim są Ci odrażający jeźdźcy? To GC, operacje I/O, wątki i&nbsp;interpretowany bytecode. Postaram się na przykładach pokazać narzędzia dostępne w&nbsp;JDK jak i&nbsp;w&nbsp;Waszym systemie operacyjnym, które pozwolą Wam rozpoznać, z&nbsp;którym z&nbsp;nich macie do czynienia, a&nbsp;także techniki radzenia sobie z&nbsp;spadkiem wydajności. Prezentacja będzie pokazywać ekstremalne przypadki, które wymagać będą nietypowych technik, jednak wszystko odbędzie się zgodnie z&nbsp;zasadami sztuki, a&nbsp;pokazane rozwiązania oparte będą na API i&nbsp;technikach dostępnym w&nbsp;każdym JDK.

Więc o&nbsp;czym tak naprawdę będzie?

Usłyszycie słów kilka o&nbsp;"off-heap memory", gdy wszystkie rozsądne techniki optymalizacji GC zawiodły.

A&nbsp;także o&nbsp;"non-blocking IO" i&nbsp;"zero-copy buffers", gdy już klasyczne IO zawiodło.

Nie obędzie się bez łagodnego wstępu do java.util.concurrent.atomic.* i&nbsp;"lock free programming", gdy już nie radzicie sobie z&nbsp;ilością wątków.

A&nbsp;na koniec opowiem o&nbsp;"just-in time compilation" i&nbsp;jak pisać kod, który jest "JIT friendly".

To wszystko i&nbsp;więcej o&nbsp;wydajności i&nbsp;optymalizacji JVM, dla Waszej radości i&nbsp;uciechy przyszłych pokoleń.

<img class="no-border speaker-face" src="{{ root_url }}/images/speakers/palka-jaroslaw.jpg" />
#### Jarosław Pałka
Od ponad 10 lat w&nbsp;branży IT, jako administrator baz danych, programista, architekt, manager i&nbsp;"inżynier od spraw katastrof". Brałem udział w&nbsp;małych, średnich i&nbsp;nonsensownie dużych projektach, prowadzonych zgodnie zasadami "waterfall", Agile oraz przy braku jakichkolwiek metodyk, z&nbsp;tym samym zawsze skutkiem. Co doprowadziło mnie do wniosku, że nie ważne co robisz tak długo, jak robisz to dobrze, w&nbsp;najprostszy z&nbsp;możliwych sposobów i&nbsp;używasz właściwych narzędzi które wykonają pracę za ciebie. W&nbsp;międzyczasie dałem się porwać ideą TDD oraz Software Craftmanship, do granic możliwości wyeksploatować tak piękne w&nbsp;swej prostocie pomysły jak REST, JavaScript i&nbsp;NoSQL, by potem porzucić je by zgłębić tajniki "system thinking" i&nbsp;zachwycić się siłą jaką niesie z&nbsp;sobą "metafora" i&nbsp;odkryć, że rządzą nami te same prawa "natury". Od czasu do czasu można usłyszeć moje niskiej jakości żarty na temat architektury na konferencjach w&nbsp;Polsce. W&nbsp;chwilach wolnych członek SSEEP i&nbsp;autor bloga na <a href="http://geekyprimitives.wordpress.com" target="_blank">geekyprimitives.wordpress.com</a>.