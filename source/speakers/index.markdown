---
layout: page
title: "Strefa prelegenta"
description: "Zbiór informacji o tym gdzie zgłosić chęć zaprezentowania wybranego przez siebie tematu oraz jak dobrze przygotować się do prowadzenia swojej prezentacji."
navbar: "Speakers"
comments: false
sharing: false
footer: false
---
### Zgłoś swoją prelekcję
Jeśli chciał(a)byś podzielić się swoją wiedzą i&nbsp;zaprezentować na jednym z&nbsp;naszych spotkań, wypełnij <a href="https://docs.google.com/forms/d/1OkM_2JqnBZPEUNld_9rmOmWYxxSXgsjTpKxvBJcFPa4/viewform" target="_blank">formularz zgłoszeniowy prelegenta</a> i&nbsp;oczekuj na&nbsp;kontakt od&nbsp;jednego z&nbsp;<a href="{{ root_url }}/leaders/">liderów</a> grupy. Ze&nbsp;względu na&nbsp;duże zainteresowanie mamy "zapas" prezentacji, dlatego kontakt może nastąpić dopiero po pewnym czasie. Nie musisz się więc martwić, że&nbsp;zaraz po zgłoszeniu prelekcji zostaniesz "wezwany do tablicy". Z&nbsp;drugiej strony zapewniamy, że odezwiemy się do&nbsp;Ciebie odpowiednio wcześniej, żebyś miał(a) wystarczająco dużo czasu na&nbsp;doszlifowanie swojego wystąpienia. Zachęcamy również, do&nbsp;zapoznania się z&nbsp;poniższymi wskazówkami, które pomogą Ci właściwie się do niego przygotować.

### Struktura prezentacji
W&nbsp;przygotowaniu prezentacji bardzo istotne jest odpowiednie jej ustrukturyzowanie. Dzięki temu publiczność będzie miała uczucie płynności prezentacji. Dodatkowo poniższa struktura pomaga w&nbsp;zawarciu wszystkich składników zapewniających profesjonalizm prelekcji.

Prezentację zaczynamy od **wstępu**, który często nazywamy "magicznymi trzema minutami". Należy pamiętać, że&nbsp;publiczność w ciągu pierwszych trzech minut ocenia prezentującego, co w&nbsp;efekcie rzutuje na odbiór całego wystąpienia. Dlatego musimy dołożyć wszelkich starań, aby ta&nbsp;część była bardzo dobrze przygotowana i&nbsp;przećwiczona. Prezentację dobrze zacząć od&nbsp;przywitania wszystkich i&nbsp;przedstawienia siebie, a&nbsp;także swoich kompetencji w&nbsp;prezentowanej dziedzinie (nie chodzi tu o&nbsp;przechwalanie się wszystkimi innymi dokonaniami). Następnie w&nbsp;1-2&nbsp;zdaniach należy przedstawić główną tezę/cel prezentacji. W&nbsp;tym momencie składamy publiczności "obietnicę" tego, czego mogą się spodziewać po naszym wystąpieniu. 

Kolejnym etapem jest przedstwienie i&nbsp;omówienie slajdu z&nbsp;agendą. **Agenda** ukazuje publiczności strukturę prezentacji, zapewnia poczucie bezpieczeństwa oraz informuje o&nbsp;jej przebiegu. Dzięki temu unikniemy przedwczesnych pytań dotyczących zagadnień, które planowaliśmy przedstawić w&nbsp;dalszej części.

Następnie przechodzimy do właściwej części prezentacji. Musimy pamiętać, żeby była ona odpowiednio zmodularyzowana. Moduły powinny tworzyć spójną całość. Należy wystrzegać się skakania po slajdach wprzód i&nbsp;w&nbsp;tył oraz innego rodzaju zakłócania ciągłości prezentacji.

**Zakończenie** prezentacji, jest równie ważne jak jej wstęp. Pamiętajmy, że to jest właśnie "ostatnie wrażenie" jakie po sobie zostawiamy. Tutaj musimy nawiązać do "obietnicy" jaką złożyliśmy na&nbsp;wstępie. 

### Cechy dobrych slajdów
+ **Zwięzłość** - unikamy slajdów z&nbsp;dużą ilością informacji. Zawsze myślmy o&nbsp;tym w&nbsp;ten sposób: mózg człowieka ma tylko jedną "ścieżkę audio". W&nbsp;momencie, kiedy widzimy na slajdzie dużą ilość tekstu staramy się go przeczytać i&nbsp;nie skupiamy uwagi na słuchaniu.
+ **Dobre grafiki** - często dużo możemy uzyskać dobierając odpowiednią grafikę na slajdzie. Podczas, gdy czytanie slajdu kradnie "ścieżkę audio" publiczności, grafika odbierana jest osobno i&nbsp;dzięki temu może dopełnić to, o&nbsp;czym mówimy. Dlatego wykorzystując skojarzenia, możemy wzmocnić przekaz odpowiednią grafiką. Należy jednak pamiętać, że owa grafika musi być dobrej jakości. Wstawianie obrazka niskiej rozdzielczości lub clipartu niszczy poczucie profesjonalności prezentacji.
+ **Spójność stylistyczna** - musimy mieć wspólny styl dla wszystkich slajdów. Jeśli używamy jakiegoś koloru, musimy pilnować, aby przez całą prezentację podkreślał on ten sam zbiór pojęć. Przykładowo, możemy użyć czerwonego/zielonego dla określenia rzeczy złych/dobrych w&nbsp;kontekście prezentacji. Jeśli tak, to nie używamy tych kolorów w&nbsp;innym celu (np. wyróżnienia słowa).
+ **Czytelność** - musimy używać czytelnych czcionek (nie używamy czcionek symulujących styl pisany) oraz kolorów (prezentacja musi być czytelna i&nbsp;przyjemna do odbioru dla publiczności). Mówiąc o&nbsp;czytelności, musimy również wziąć pod uwagę oświetlenie sali oraz jakość projektora.
+ **Podkreślanie tego co istotne** - jeśli jesteśmy z&nbsp;jakichś powodów zmuszeni do umieszczenia większej ilości tekstu (np. cytatu) na slajdzie, musimy użyć kolorów i&nbsp;formatowania do podkreślenia słów kluczowych. Resztę tekstu natomiast możemy wyszarzyć, aby zaznaczyć, że nie jest on aż tak istotny. Podobnie jest z&nbsp;fragmentami kodu źródłowego.

### Przygotowanie do prelekcji
* Przećwicz ze&nbsp;stoperem minimum dwa razy całą prezentację. Dzięki temu sprawdzisz, ile mniej więcej czasu zajmie Ci zaprezentowanie tematu podczas spotkania.
* W&nbsp;dniu spotkania przyjdź kilkanaście minut przed jego rozpoczęciem (15-30 minut). Będziesz miał(a) okazję przeprowadzić próbę generalną z&nbsp;rzutnikiem i&nbsp;sprawdzić, czy Twoja prezentacja jest jednakowo czytelna z&nbsp;każdego miejsca na&nbsp;sali.
* Jeśli będziesz pokazywał(a) kod, zadbaj o&nbsp;powiększoną czcionkę w&nbsp;swoim ulubionym IDE. Wielu uczestników siedzi w&nbsp;dalszej odległości od ekranu i&nbsp;przy niewielkich rozmiarach czcionki mogą mieć problem z&nbsp;odczytaniem tego, co zaprezentujesz na ekranie.
* Zostaw sobie kilka minut (około pięciu) na ewentualne pytania. Uczestnicy chętnie słuchają tego, co prelegent ma im do przekazania, chętnie również zadają pytania, gdy coś ich zainteresuje. 
* Gdy padnie pytanie od&nbsp;publiczności postaraj się je sparafrazować. Pozwoli Ci to upewnić się, że zostało ono dobrze zrozumiane. Nie bój się pytań - nie musisz być ekspertem w&nbsp;dziedzinie, o&nbsp;którą zostaniesz zapytany. Uczestnikami zadającymi pytania nie kierują złe intencje.
* Staraj się utrzymywać kontakt wzrokowy z&nbsp;Twoimi słuchaczami. Nie zawsze jest to proste, ale pomoże Ci zbudować większe zaufanie na linii słuchacz-prelegent co powinno dodać Ci otuchy.

### Sztuka prezentacji
Na deser cykl *Sztuka prezentacji* autorstwa <a href="http://www.wiktorniedzicki.pl" target="_blank">Wiktora Niedzickiego</a>.

#### Wstęp
<div class="row text-center">
  <div class="col-md-12">
    <iframe width="640" height="360" src="//www.youtube.com/embed/y2Mzg5ZgQ7w?rel=0" frameborder="0" allowfullscreen></iframe>
  </div>
</div>

#### Przed wystąpieniem
<div class="row text-center">
  <div class="col-md-12">
	  <iframe width="640" height="360" src="//www.youtube.com/embed/veZMHkK0SZY?rel=0" frameborder="0" allowfullscreen></iframe>
  </div>
</div>

#### Jak sie ubrać?
<div class="row text-center">
  <div class="col-md-12">
	  <iframe width="640" height="360" src="//www.youtube.com/embed/w1_3F9BxZoI?rel=0" frameborder="0" allowfullscreen></iframe>
  </div>
</div>

#### Jak zacząć?
<div class="row text-center">
  <div class="col-md-12">
	  <iframe width="640" height="360" src="//www.youtube.com/embed/T24kmJvY2MA?rel=0" frameborder="0" allowfullscreen></iframe>
  </div>
</div>

#### Konstrukcja
<div class="row text-center">
  <div class="col-md-12">
	  <iframe width="640" height="360" src="//www.youtube.com/embed/01exeCg9FxU?rel=0" frameborder="0" allowfullscreen></iframe>
  </div>
</div>

#### Mowa ciała
<div class="row text-center">
  <div class="col-md-12">
	  <iframe width="640" height="360" src="//www.youtube.com/embed/HnhaybAhv_I?rel=0" frameborder="0" allowfullscreen></iframe>
  </div>
</div>

#### Ręce
<div class="row text-center">
  <div class="col-md-12">
	  <iframe width="640" height="360" src="//www.youtube.com/embed/QL-_x4URw30?rel=0" frameborder="0" allowfullscreen></iframe>
  </div>
</div>

#### Emocje
<div class="row text-center">
  <div class="col-md-12">
	  <iframe width="640" height="360" src="//www.youtube.com/embed/TZ5MtNPfGsA?rel=0" frameborder="0" allowfullscreen></iframe>
  </div>
</div>