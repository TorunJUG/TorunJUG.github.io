---
layout: post
title: "Spotkanie #25 [2016-09-28]"
description: "Toruń JUG - Spotkanie #25 [2016-09-28]"
date: 2016-09-06 06:00:00 +0200
comments: true
categories: Spotkania
---
Wracamy po wakacyjnej przerwie i serdecznie zapraszamy na dwudzieste piąte spotkanie Toruń Java User Group, które odbędzie się **w&nbsp;środę, 28 września 2016 roku w&nbsp;godzinach 18:00-20:00 w&nbsp;sali S9 na Wydziale Matematyki i Informatyki UMK** (<a href="https://www.google.pl/maps/place/Fryderyka+Chopina+12%2F18,+Toruń/" target="_blank"><span class="glyphicon glyphicon-map-marker"></span>ul. Chopina 12/18</a>).

Wstęp na spotkanie jest wolny. Rejestracja jest obowiązkowa i&nbsp;odbywa się przez portal <a href="http://www.meetup.com/Torun-JUG/events/233863863/" target="_blank">Meetup</a>. Wśród osób zarejestrowanych na to wydarzenie zostaną rozlosowane atrakcyjne upominki w&nbsp;postaci licencji oprogramowania oraz książek elektronicznych.

<div class="row text-center" style="margin-bottom:10px;">
  <div class="col-md-12">
    <img class="no-border" src="{{ root_url }}/images/meetings/25/cover.png" />
  </div>
</div>

Po spotkaniu zapraszamy tradycyjnie na małe afterparty do pubu <a href="https://www.facebook.com/carpekraft/" target="_blank"><strong>Carpe Kraft</strong></a> (<a href="https://www.google.pl/maps/place/Carpe+Kraft+Toru%C5%84/@53.0120765,18.6028162,19z/data=!4m2!3m1!1s0x0000000000000000:0xd4a984360753f841?hl=pl" target="_blank"><span class="glyphicon glyphicon-map-marker"></span>ul. Plac Teatralny 7</a>).

Sala S9 będzie otwarta **od godz. 17:30** - jeśli chcesz przyjść wcześniej i pogadać z uczestnikami spotkania to będzie to najlepsza do tego okazja :) <!-- more -->

Sponsorem spotkania jest firma Atos - w puli upominków, które losować będziemy na koniec spotkania znajdzie się kilka papierowych książek ufundowanych przez tę firmę. Poniżej uchylamy rąbka tajemnicy:

<div class="row text-center" style="margin-bottom:10px;">
  <div class="col-md-12">
    <img class="no-border" src="{{ root_url }}/images/meetings/25/atos-books.jpg" />
  </div>
</div>

<a href="http://pl.atos.net" target="_blank"><strong>Atos</strong></a> jest międzynarodową firmą z branży usług informatycznych, osiągającą roczne przychody na poziomie 11 mld EUR i zatrudniającą 93 000 pracowników. Na spotkaniu Sławek przedstawi obecną ofertę zatrudnienia w prężnie rozwijającym się dziale Java w Toruniu.

### Nowoczesne techniki dostarczania oprogramowania
Proces budowania, testowania, integracji i wdrażania oprogramowania jest prawdopodobnie najbardziej lekceważoną częścią pracy programisty. Jego uruchomienie wymaga wiele wysiłku i doświadczenia, ale jest kluczowym elementem dobrze zorganizowanego zespołu. W tej prezentacji chciałbym przedstawić wam jak powinien wyglądać dobry system CI/CD, a także jak uruchomić go w 5 minut.

<img class="no-border speaker-face" src="{{ root_url }}/images/speakers/piotrowski-slawek.jpg" />
#### <a href="https://twitter.com/sentinelatteo" target="_blank">Sławek Piotrowski</a>
Sławek jest architektem systemów bankowych w firmie Atos. Przez ostatnie 10 lat tworzył systemy CI/CD w dwóch firmach. Teraz tworzy trzeci - ostatni ;-) Jest autorem kilku projektów open source. Wielokrotny mówca na JUGach i konferencjach.

<span class="clearfix"></span>

### Why? + Impact Mapping - czyli jak uciekliśmy spod topora niezrozumiałych wymagań nowego projektu
Jedną z podstawowych cech kilkuletniego przedstawiciela homo-sapiens jest to, że zadaje on nieograniczoną liczbę pytań takich jak: "czemu?', "dlaczego?", "po co?", "kto?", "jak?". Posiadając w domu dwa małe monstra, oprócz próśb o słodycze, w każdej chwili jestem narażony na uderzenie takim niewygodnym pytaniem. Jeżeli odpowiedź na nie będzie nieścisła, niewyraźna czy nieodpowiednia, mogę doświadczyć ataku ze zdwojoną mocą, nie mówiąc o skutkach wychowawczych. Na szczęście, a może i nie, dzieje się to tylko przez pewną chwilę. Potem, za dobrych 20 lat, niektórzy w kuluarach wykrzykują "Programming, Motherfucker!" wyznając Driven-Development, ale ten z literą R na początku, inni przeczesują strony dokumentacji w cierpieniu i poczuciu niesprawiedliwości, a niektórzy właśnie zaliczają projektową porażkę po spędzeniu kilku miesięcy, które okazują się pomyłką. W prezentacji tej chciałbym wrócić do korzeni, przypomnieć o jednym z podstawowych pytań z dzieciństwa i opowiedzieć o tym jak udało nam się zaoszczędzić wiele nerwów, siwych włosów i nieprzespanych nocy w obliczu nowych wymagań biznesowych do spełnienia w krótkim terminie.

<img class="no-border speaker-face" src="{{ root_url }}/images/speakers/sawicki-lukasz.jpg" />
#### <a href="https://pl.linkedin.com/in/%C5%82ukasz-sawicki-4bb4512" target="_blank">Łukasz Sawicki</a>
Programista Java z zacięciem do dobrego kodu testowego i agile'a w kierunku Scruma. Obecnie pracujący w firmie 4Finance IT. Zwolennik przyjaźni pomiędzy biznesem a IT. Poza godzinami pracy szarpie druty gitary, fotografuje i poszukuje ideału kawy.