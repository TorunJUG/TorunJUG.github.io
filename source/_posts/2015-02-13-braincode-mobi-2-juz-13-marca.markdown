---
layout: post
title: "BrainCode Mobi #2 już 13 marca!"
description: "Druga edycja hackathonu BrainCode Mobi już 13 marca!"
date: 2015-02-13 18:24:25 +0100
comments: true
categories: Hackathony
---
W **piątek 13 marca 2015r.** wystartuje **druga edycja hackathonu BrainCode Mobi** przygotowana przez Grupę Allegro przy współpracy z najlepszymi uczelniami w Polsce. Ta edycja będzie wyjątkowa, ponieważ odbywać się będzie jednocześnie w czterech miastach: Krakowie, Poznaniu, **Toruniu**, oraz Warszawie.

Już za miesiąc sprawdzimy czy w 24 godziny maksymalnie czteroosobowe zespoły są w stanie zbudować ciekawą i innowacyjną aplikację mobilną.

Spotykamy się w piątek, 13 marca o godzinie 16:00. Po rejestracji uczestników i krótkim wprowadzeniu rozpoczniemy kodowanie, które zakończy się w sobotę o godzinie 17:00. Jury rozpocznie wówczas ocenę projektów. Imprezę zakończymy podsumowaniem oraz nagrodzeniem najlepszych pomysłów. W Toruniu hackaton odbędzie się **na Wydziale Matematyki i Informatyki UMK, ul. Chopina 12/18**. <!-- more -->

Zespoły zmierzą się w dwóch kategoriach:

* **Open** - najlepsza aplikacja mobilna: stwórz dowolną aplikację korzystając z SDK dostępnego na daną platformę mobilną,
* **Allegro** - najlepsze wykorzystanie API Allegro.pl: korzystając z dostępnego API serwisu Allegro.pl stwórz aplikację na dowolną platformę mobilną.
Uczestnicy będą pracować w maksymalnie 4-osobowych zespołach, które uformują się na miejscu wydarzenia po prezentacji pomysłów uczestników.

Uczestnicy będą pracować w maksymalnie 4-osobowych zespołach, które uformują się na miejscu wydarzenia po prezentacji pomysłów uczestników.

<div class="row text-center" style="margin-bottom:10px;">
  <div class="col-md-12">
    <a class="no-text-decoration" href="http://braincode.mobi" target="_blank">
      <img class="no-border" src="{{ root_url }}/images/partners/braincode.png" alt="BrainCode Mobi" />
    </a>
  </div>
</div>

Na drugą edycję **BrainCode Mobi** zapraszamy wszystkich zainteresowanych tworzeniem aplikacji mobilnych: zarówno studentów rozpoczynających swoją przygodę z technologiami mobilnymi, jak i osoby, które na co dzień, zawodowo czy hobbystycznie, zajmują się podobnymi zagadnieniami: developerów, testerów i projektantów UX.

### Wiedza i zabawa

Poza samym konkursem w piątek równolegle planujemy otwarte warsztaty. Będzie można zapoznać się z zaawansowanymi zagadnieniami dotyczącymi tworzenia aplikacji dla wybranych platform mobilnych oraz poznać inne ciekawe technologie.

Na miejscu będzie można spotkać specjalistów od technologii mobilnych i backendowych z Grupy Allegro, koderów na wszystkie platformy mobilne, speców z branży, koleżanki i kolegów po fachu. Dla uczestników przewidzieliśmy w trakcie trwania imprezy gry oraz krótkie konkursy.
Na zespoły, które wykonają oraz zaprezentują najlepsze rozwiązania czekają atrakcyjne nagrody.

### Chętni? Zarejestrujcie się już dziś!

Udział w wydarzeniu jest **darmowy**, a zapisy potrwają do 6 marca lub do wyczerpania limitu miejsc przypadających na lokalizację.

**WAŻNE:** Wszystkim, którzy zapiszą się do 26 lutego włącznie gwarantujemy koszulki w wybranych rozmiarach!

Regulamin, harmonogram oraz pozostałe informacje znajdziecie na stronie <a href="http://braincode.mobi" target="_blank">braincode.mobi</a>.