---
layout: post
title: "Podsumowanie ankiet 11. spotkania"
description: "Podsumowanie ankiet 11. spotkania toruńskiej grupy użytkowników języka Java."
date: 2015-04-20 11:35:00 +0200
comments: true
categories: Ankiety
---
Jak zapowiadaliśmy na spotkaniu, chcielibyśmy regularnie dzielić się z&nbsp;Wami wnioskami z&nbsp;ankiet, które wypełniacie. Odezwa Szymona nie pozostała bez echa - przyszły do nas 24 ankiety, co stanowi kilkukrotnie wyższą wartość niż spotkanie wcześniej! Dalej oczywiście jest pole do popisu :)

Spotkanie zostało bardzo dobrze przyjęte - ogólnie oceniliście je na 8,8/10. Zarówno sentymentalna podróż Szymona, jak i&nbsp;opowieść o&nbsp;wnętrzu JVM Jarka zostały przez Was świetnie ocenione. Wasze wnioski trafiły już do obu prelegentów.

Interesujące informacje wyciągnęliśmy z&nbsp;pytań o&nbsp;same spotkania JUGowe. Co najważniejsze dla nas, wszyscy respondenci zadeklarowali udział w&nbsp;najbliższym spotkaniu. Mieliśmy okazję zauważyć, że dla uczestników ostatniego spotkania było to średnio czwarte spotkanie i&nbsp;że najczęściej <a href="http://www.meetup.com/Torun-JUG/" target="_blank">Meetup</a> daje Wam znać, że zbliża się następne spotkanie. Większość z&nbsp;Was to zawodowi programiści, ale jest też kilku studentów.

Najważniejsze pytania jednak dla nas to przede wszystkim te, w&nbsp;których podrzuciliście nam propozycje zmian i&nbsp;prelekcji. Bardzo za wszystkie dziękujemy! Na podstawie Waszych sugestii rozpoczęliśmy już działania, o&nbsp;których będziemy opowiadać na najbliższych spotkaniach.

W&nbsp;dalszym ciągu podtrzymujemy gorącą prośbę o&nbsp;wypełnianie ankiet - nie ma nic ważniejszego w rozwoju niż feedback. Przypominamy też o&nbsp;zgłaszaniu się na [prelegentów]({{root_url}}/speakers/) - niezależnie czy ma to być prelekcja, warsztaty, lightning talk, czy cokolwiek Wam przyjdzie do głowy :) Szczególnie zachęcamy osoby, które obyły się już w&nbsp;korzystaniu z&nbsp;narzędzi, które rozdajemy na spotkaniach i&nbsp;czułyby się na siłach, żeby poprowadzić warsztaty dla innych JUGowiczów.

Do zobaczenia na [najbliższym spotkaniu]({{root_url}}/news/2015/04/15/spotkanie-12/)!